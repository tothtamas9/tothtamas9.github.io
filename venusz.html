<!DOCTYPE html>
<html lang="hu">

<head>
<meta charset="utf-8"/>
<title>Vénusz légycsapója</title>
<link rel="stylesheet" type="text/css" href="venus.css">
</head>

<body>

<h1 class="mas">Vénusz légycsapója<br>
<img class="cimkep" src="virag.jpg"></h1>

<p>A Vénusz légycsapója (Dionaea muscipula) a szegfűvirágúak (Caryophyllales) rendjébe és a 
harmatfűfélék (Droseraceae) családjába tartozó rovaremésztő faj.</p>

<h2>Virágok, Szaporítása</h2>

<p>A Vénusz légycsapója magasra felnyúló száron hozza virágait, nehogy a beporzó rovarok 
véletlenül a csapdájába essenek. A virágzás igen sok energiát emészt föl a növény részéről. 
Egyes növénytartók szerint a virágokat megjelenésükkor le kell csípni, mert enélkül a növény 
pusztulását kockáztatjuk. Más vélemények szerint erre nincs szükség, a virágzás csak 
átmenetileg lassítja le a növény fejlődését, esetleg csak a fiatal töveknél lehet célszerű a 
virág eltávolítása, hogy több energiája maradjon a növénynek a növekedésre. Nagyon apró magokat 
hoz, melyeket vagy azonnal vessük el, vagy tegyük a hűtőbe. Magról általában 4-5 év alatt nő 
meg, és akár 2-3 évtizedig is élhet. Szaporítani inkább a tőben megjelenő oldalhajtásokról 
érdemes. Egy növény sohasem hoz hét levélnél többet, ha mégis ez látszódik, akkor ez annak a 
jele, hogy új kis növényke vált le az anyanövényről. A növényről levágott, majd talajba szúrt 
levél is meggyökeresedhet.</p>

<h2>A csapdák</h2>

<p>A növény leveleinek végén helyezkednek el az édes illatot árasztó csapdák. Belsejükben mindkét 
oldalon 3-3 érzékelőszőr található. Amikor a zsákmány a csapdára száll és az érzékelőket 
megérinti, a levéllemezek fél másodperc alatt összezáródnak és foglyul ejtik az áldozatot. A 
kisebb rovaroknak még van esélyük kimenekülni a „fogak” közül, hiszen a növény csapdája először 
nem zárul be teljesen, így védekezik a túl kicsi zsákmány ellen, melynek megemésztése több 
energiába kerülne, mint amennyit a növény belőle nyerhet. Ha az áldozat megfelelő nagyságú és 
ismételten az érzékelőkhöz ér, a csapda légmentesen bezárul és emésztőnedvekkel telik meg, amíg 
a zsákmány fel nem oldódik. Az emésztés után, ami egy-két hét alatt zajlik le, a csapda újra 
kinyílik.</p>

<table class="mas">
  <tr>
      <td><img src="nyitva.jpg"></td>
      <td><img src="szor.jpg"></td>
	  <td><img src="zarva.jpg"></td>
	  <td><img src="menekules.jpg"></td>
  </tr>
  <tr>
       <td>Ebből a szögből jól láthatók az érzékelők</td>
       <td>Egy érzékelőszőr mikroszkóp felvétele</td>
       <td>A csapda záródása</td>
       <td>Egy ideig nyitva áll a menekülőút a kisebb rovaroknak</td>
  </tr>
</table>


<h2>Fajok, változatok</h2>

<p class="mas">Nemzetségének egyetlen faja. A természetben megtalálható 'typica' forma mellett az utóbbi 
években már a növénynemesítők számtalan változatát állították elő. A sok új változat 
megjelenése a néhány évtizede megjelent, in-vitro szaporításnak köszönhető, amely során kis 
növényi részekből megfelelő tápoldatban új kis növények fejlődnek ki. Az ilyen módon történő 
tömeges szaporítás melléktermékei tulajdonképpen a különféle változatok, amelyek az eredeti 
forma mutáció okozta elváltozásait hordozzák külső megjelenésükben. Ezen típusok színükben, 
formájukban, a levélrozetta alakjában, a csapók színeződésében és végül a szélső tüskék, fogak 
alakjában különböznek.<p>


<h2>Tartása</h2>

<p>A légycsapó kedveli a sok napsütést, ennek hatására csapói szép pirossá válnak, de félárnyékban 
is szépen fejlődik. Mivel mocsaras területen él, nyáron célszerű cserepestül 1-1,5 centiméter 
vízbe állítani. A csapvíz nem felel meg az öntözéshez, mert számos oldott ásványi anyagot 
tartalmaz. Csak a lágy víz (esővíz, desztillált víz) alkalmas öntözésére. A növény kedveli a 
magasabb páratartalmat, de ha cserepe alatt folyamatosan áll a víz, az is tökéletesen elegendő. 
Szobában is nevelhető például egy ablakpárkányon, de magas páratartalmú környezetet biztosító 
terráriumba, vagy floráriumba is helyezhető. Ilyenkor gondoskodni kell róla, hogy sok, 
mesterséges fényt kapjon. Télen a növény nyugalmi időszaka következik, ilyenkor fejlődése 
lelassul, levelei kissé visszapusztulnak. Ebben az időszakban a 3-15 °C körüli hőmérsékletet, 
és az állandóan, de épphogy nyirkos talajt igényli. Alkalmanként elviseli a -10 °C-ot is, de 
eredeti élőhelyén (Észak-Amerika keleti partvidéke, Észak- és Dél-Karolina, Wilmington város 
mintegy 80-100 mérföldes körzete) a téli időszakban sem esik tartósan a hőmérséklet fagypont 
alá. A légycsapó a legjobban tőzegben, esetleg szárított tőzegmohában nevelhető, amelybe 
kertészeti perlit vagy mészmentes homok is keverhető. Nem szabad tápoldatozni, hiszen eredeti 
élőhelyén a tápanyagszegény talaj miatt fejlődött így a növény, a tápoldat használata szinte 
biztosan kiöli.</p>

<p>Fennmaradása céljából „etetni” a növényt nem szükséges, mert valószínűleg megfogja magának azt 
a kis mennyiségű rovart, amire szüksége van. Esetleg a növekedési időszakokban lehet segíteni 
fejlődését havi 1-2 zsákmány adásával: csak megfelelő méretű és fajtájú rovarral vagy 
puhatestűvel etethető, mivel a túl erős préda kirághatja magát a csapda falán, károsítva a 
növényt. Egyes növénytartók szerint az „éheztetés” külön széppé teszi a Dionaea-t, ilyenkor a 
csapók belseje jobban bepirosodik. Az emészthetetlen kitinpáncélt és egyéb részeket a 
természetben a szél és az eső távolítja el a csapdákból, ami szobai körülmények között nem 
következik be, ezért csipesszel érdemes lehet kiszedni a maradványokat, mivel ha sokáig ott 
maradnak a növényhez tapadva, könnyen megjelenhetnek a baktériumok és a penészgombák, ami 
viszont a csapó elrohadását eredményezheti. Mivel a táplálékmaradék eltávolítása csipesszel 
igen nehézkes a csapó véletlen összecsukása nélkül, ezért inkább érdemes megfelelő zsákmányt 
adni a növénynek. Az emberi fogyasztásra való hús vagy felvágott nem alkalmas a növény 
táplálására, mert a bennük lévő só, savak és adalékanyagok végérvényesen elrohasztják a 
növényt. A csapdák néhány összezáródás után elöregednek és elhalnak; ez természetes jelenség, 
mint ahogy az is, hogy helyettük új csapókat növeszt a növény. A csapdák számára eleve 
megerőltető a mozgás és az emésztőnedv termelése, ezért fölösleges terhelni a légycsapót 
túlzásba vitt etetéssel, vagy a csapók piszkálásával.</p>

<p>Mivel a Vénusz légycsapója természetes élőhelyén gyakran hetekig víz alá kerül, túlöntözni 
szinte lehetetlen. Hosszabb távollét esetén, vagy az esetleges kártevők eltávolítása céljából 
hasznos lehet a teljes elárasztás.</p>

<body>
</html>